![Join US](./../join-us-2022.jpeg)


## Chi siamo

Proximo è una software house specializzata in soluzioni business per il mercato PMI / Enterprise. Ci occupiamo di Knowledge Management, Manufacturing, Logistica e Industrial IoT.

Ci piace vedere i clienti che lavorano con le nostre soluzioni e continuiamo ad investire per migliorare la qualità con cui le realizziamo.

## Chi cerchiamo

Cerchiamo **sviluppatori junior**, che abbiano una o più di queste caratteristiche:

**Capacità di organizzarsi**: farai parte di un team cross-funzionale autogestito, in cui sei tu che deciderai cosa fare e cosa delegare, come incastrare attività di diversa natura, come far fronte ad imprevisti, ogni giorno.

**Capacità di risolvere problemi**: e prima di risolverli devi saperli conoscere, approfondire, raccontare, amare! La tua capacità di immedesimarti con i tuoi utenti ed i loro problemi sarà allenata costantemente. Cerchiamo chi sa ascoltare, chi coglie i dettagli, chi azzecca sempre i regali da fare.

**Capacità di innovare**: lavorerai in un contesto fluido, veloce, in cui i processi e le soluzioni cambiano regolarmente e si adattano alle persone e alle necessità. Cerchiamo chi sia in grado di generare idee, metterle in discussione, esplorare soluzioni, sbagliare. Curiosità e voglia di lasciare il segno fanno la differenza.

**Team worker**: lavorerai all'interno di un team remoto, il tuo benessere ed i tuoi risultati sono legati a quelli del team. Cerchiamo chi sia in grado di fornire supporto, di imparare, di fare pair o team programming, di riscrivere il proprio codice se non passa una pull request, di esprimere il proprio punto di vista, anche in disaccordo.

**Autenticità ed apertura**: non cerchiamo chi sa fare tutto, ci interessa più chi sa dimostrare di saper far bene qualcosa (e di poterlo insegnare) e sa dire apertamente cosa lo mette in difficoltà (per poterlo imparare). In un contesto come il nostro, che si basa sulla fiducia e sul lavoro di squadra, dovrai essere capace di metterti sempre in gioco.



## Cosa Offriamo

**Competenze, metodo e tecnologie**: offriamo la possibilità di crescere all'interno di un affermato team di esperti nello sviluppo di applicazioni .NET, con competenze pluriennali nella realizzazione di applicazioni distribuite e coinvolti in attività di formazione e conferenze.
Offriamo la possibilità di lavorare in un contesto fondato su cultura Agile e DevOps. 
Sarai coinvolta/o nello sviluppo di prodotti innovativi realizzati con le più moderne tecnologie di sviluppo in ambito back-end, web e mobile.

**"Safe Context"**: lavorerai in un contesto in cui le persone si sentono a proprio agio; crediamo che creatività, ingegno ed efficienza non possano emergere se ingabbiate in un clima di stress, gerarchia e isolamento. Vogliamo persone in grado di portare valore e lavoriamo sodo per permetterlo.

**Autonomia**: avrai la possibilità di definire il tuo percorso ed il tuo livello di competenze. Ci interessa creare team composti di persone che siano un mix di competenze "generaliste" e "specialistiche" in modo da creare team indipendenti e cross-funzionali; sarai tu a decidere se avere conoscenze base ad es. su UX, Impact Mapping, Software Design o se spaccare il bit su Xamarin o CQRS ed Event Sourcing, Elastic Search o MongoDB.

**Libertà e flessibilità**: puoi lavorare dove vuoi, quando vuoi; le regole le definisci con il team. Se devi fare spesa, se hai gli allenamenti, se vuoi fare una passeggiata con il cane, puoi farlo.

**Remote Working**: ti offriamo la possibilità di configurarti la tua postazione hardware e di sceglierti dove ti è più comodo lavorare; periodicamente ci incontriamo nella nostra sede di Castelfidardo e valutiamo anche l'uso di spazi in Coworking vicino casa tua.

**Contratto**: assunzione a tempo indeterminato. Il RAL sarà compreso fra 25K€ e 35K€, in base alle competenze e conoscenze.
Valutiamo anche altre forme di collaborazione.



## Requisiti

Sono richieste competenze base relative a:

- C# o Javascript/Typescript

Sono valutate positivamente conoscenze relative a :

- Microsoft .NET
- Angular 13
- MongoDB / Elasticsearch / SqlServer
- Git
- Xamarin
- competenze UX/UI

## Contatti

Inviare le candidature a hr@prxm.it